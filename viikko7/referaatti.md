## Referaatti

#### Lähde:
Kalle Ilves, 25.3.2016: Scrumban-menetelmän käyttö ketterässä ohjelmistokehityksessä, kandidaatintutkielma, Helsingin Yliopisto.


Kandidaatintutkielmassaan Ilves esittelee ketterän ohjelmistokehityksen, scrumin, kanbanin, sekä  niiden pohjalta luodun scrumbanin. Tutkielmassa tarkasteltiin scrumbanin soveltamista käytäntöön kahdessa organisaatiossa.

Ensimmäinen yhtiö alkoi soveltaa scrumbania eri maissa sijaitsevaissa toimipisteissään, kertoen siirtymän syiksi esimerkiksi työnkulun visualisointi, keskeneräisen työn määrän rajoittaminen, sekä läpimenoajan mittaaminen. Scrumbaniin siirtymän aikana parannettiin muun muassa kokouskäytäntöjä, kommunikaatiota sekä yhteisiä koodauksen käytäntöjä. Vastuuhenkilöiden mukaan olennaista työskentelylle on jatkuva prosessin kehitys sekä henkilöstön panos.

Toinen tarkastelukohde oli ylläpitoryhmä, joka halusi parantaa kommunikaatiotaan ja siirtyi scrumbaniin kokeiltuaan scrumia ja kanbania. Työ koostui lyhyistä, arvaamattomista tehtävistä, joten sprinteistä siirtyminen päivittäiseen suunnitteluun oli hyödyllistä. Scrumin tyylinen palautesyklin säilyttäminen auttoi säilyttämään edistymisen tunteen työskentelyssä.